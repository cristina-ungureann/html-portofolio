<h1>About Me</h1>
<p>Fiind o persoana activă și energică, căreia ii place sa experimenteze lucruri noi intr-o manieră productivă, eu m-am implicat pe parcursul anilor de facultate intr-o serie de activități extrașcolare precum: participarea la Proiectele Rosé (fiind participanta în grupul țintă, dar și pentru că prezentau ședințe care îmi stârneau interesul) și implicarea în diferite activități de voluntariat din cadrul ASAI (loc în care am primit și titlul de “voluntarul semestrului” ) și integrarea în “ Ansamblul Folcloric Studențesc Doina Carpaților” ( unde am avut plăcerea de a-mi manifesta pasiunea pentru dans și a cunoaște oameni noi). 
</p>

<p>De asemenea, pe parcursul vacantelor de vara 2021 și 2022 eu am primit postul de student tutore în cadrul Școlilor de vara pentru elevi “Casa Acasă Spații Infinite”. Totodata, printre activitățile de pedagogie la care am luat parte se numără și workshopul de pregătire pentru admitere iulie 2021, din cadrul Facultății de Arhitectura G.M Cantacuzino. Aici am avut oportunitatea de a-mi demonstra aptitudinile psiho-pedagogice, fiind empatică, atentă la nevoile elevilor și o persoană care gestionează cu tact nevoile acestora. Totodată, am confecționat material didactic util și plăcut, dezvoltând metode creative de predare ușor de înțeles. 
</p>

<p>Experiența mea de pedagog nu a început, însă, la facultate, ci în clasa a 12-a când profesorul de matematica m-a recomandat drept pedagog în cadrul “ Centrului Social Maria Ward” din Radauți, unde am primit drept învățăceii elevii care se aflau în cea mai mare dificultate. 
</p>

<p>Când vine vorba de cunoștințele mele intelectuale și practice de arhitectură, pot spune ca am participat la proiectarea Pavilionului “Prin ochii altora” din cadrul Romanian Creative Week (fiind singura studenta din anul I implicată în proiect) și am participat la construirea a 10 case din cadrul proiectului “Habitat pentru umanitate”.
</p>

<p>Cu privire la abilitățile mele de lucru în echipă și seriozitate, cred ca merită să menționez ca am avut un job sezonier full-time, de 3 luni, în cadrul companiei “Valldata” din Iași; iar calitățile mele de îndrumăre și organizare le-am dezvoltat sub pretextul organizării balului bobocilor în clasa a-12a, al evenimentului cultural de deschidere al banchetului din același an și nu în ultimul rand, în cadrul școlii de vara CASI, unde am fost student tutore. 
</p>